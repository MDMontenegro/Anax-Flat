## Analys av användarvänlighet

##### Urval av webbsidor

Jag valde fyra webbsidor som jag använder i stort sett dagligen. Två av dem har jag analyserat tidigare men eftersom det är en annan inriktning på den här analysen så tyckte jag att det inte var något problem. 

##### Metod

Analysen grundar sig på artikeln om användarvänlighet på Nielsen Norman Gruops hemsida, [Usability 101: Introduction to Usability](https://www.nngroup.com/articles/usability-101-introduction-to-usability/).
Varje del poängsätts och resultatet syns i slutet på sidan.

De fem komponenter som tagits upp i analysen.

1. Learnability
2. Efficiency
3. Memorability
4. Errors
5. Satisfaction


#### [Fria Tidningen](http://www.fria.nu/)

1. Learnability 5/5

Första gången man besöker sidan är det inga problem att snabbt se vart navigeringen är och vart man eventuellt ska leta efter en artikel men vill se. På första sidan så ser man korta ingresser av de senast nyheterna och diverse artiklar från andra ämnen. Navigeringen är enkel och tydligt och det finns inga störande annonser eller liknande. Navigeringen är också tydligt placerade längst upp på sidan med logiska indelningar.

2. Efficiency 4/5

När man har lärt sig designen är det väldigt lätt att utföra det man vill på hemsidan. Det finns även en sökruta på startsidan längst till höger men den är inte så framträdande. Den skulle kunna vara något mer framträdande för att man verkligen ska se den och snabbt kunna söka efter artiklar om man vill det.

3. Memorability 5/5

Det är inga svårigheter att komma ihåg hur man skulle gå till väga för att utföra det man vill på sidan. Designen är ganska självförklarande och påminner mycket om andra tidnings-hemsidor. Navigeringen är enkel med logisk indelning. 

4. Errors 4/5

Skulle man gå till fel sida eller klicka fram fel artikel så är det lätt åtgärdat. Man kan antingen gå tillbaka genom att använda tillbaka knappen i webbläsaren eller så kan man bara gå in på rätt meny alternativ direkt från navigeringen. Det enda som jag saknande var en tillbaka till toppen länk eller att navigeringen stannar i toppen av sidan när man scrollar ner. Är men väldigt djupt/långt ned på sidan måste man scrolla hela vägen upp igen för att gå in i en annan meny.

5. Satisfaction 4/5

Designen är enkel och det finns inte mycket störande moment på sidan. Det gör att den är behagliga att använda och passar bra på en nyhetssida där huvudsyftet är att läsa artiklar. Den enda nackdelen som jag tycker finns är att de menyalternativ som visar vilken sida som är aktiv skulle kunna vara något tydligare. Det fattas även rubriker på en del undersidor. T.ex. så om man är på nyheter så finns det ingen rubrik som visar det utan det syns i undermenyn som inte är så jättetydlig. Är man istället inne på Kultur så står det Kultur som rubrik på den sidan. Sökrutan som finns längst upp till höger skulle också kunna vara något tydligare. Om man letar efter en viss artikel men inte vet i vilken kategori den finns så kan det ta tid att hitta den om man inte använder sökfunktionen.

###### Summa 22/25


#### [SL](http://sl.se/sv/)

1. Learnability 4/5

Webbsidan är lätt att använda och väldigt tydlig, speciellt om man ska söka efter en resa. Sökrutan för resor är det första man lägger märke till. Navigeringen men undermeny i toppen är tydlig och där ser man de vanligaste ärenden man kan tänkas ha på sidan. På startsidan finns det även ett meny-val under kartan i form av små info-rutor. 

2. Efficiency 5/5

Har man lärt sig att använda sidan så är den effektiv för att snabbt söka efter resa, vilket troligtvis är det vanligaste som man gör på sidan. 

3. Memorability 4/5

Det är lätt att komma ihåg hur man anväder sidan, speceillet om man ska söka efter en resa, då ser man på en gång vart man gör det även om man skulle ha glömt. Vill man istället ha fram någon annan information så kan det vara svårare att komma ihåg vart man hittade den. Men med hjälp av navigeringen så kan man ändå enkelt hitta det mesta.

4. Errors 5/5

Skulle man göra ett fel när man söker efter en resa, tex skriva in när man vill vara framme istället för när man vill åka, så är det lätt att åtgärda eftersom man hela tiden har tillgång till sökfunktionerna och enkelt kan ända sin sökning.  Är man inne på någon annan sida och läser under rubriken aktuellt som finns i stort sett på varje sida, så är det väldigt lätt att gå från artikel till artikel. Då dessa finns i en kollapsande meny som endast visar eller döljer själva artikeln och samtidigt ger dig tillgång till övriga artiklar.

5. Satisfaction 5/5

Designen är tillfredställande och även om det är mycket information på sidan så är den ganska enkel och tydlig att förstå. Det är enkelt att söka efter resor och man ser hela tiden sökrutan vilket är bra. Om man går in på någon undersida från menyn så är det också väldigt tydligt på vilken sida man befinner sig. 

###### Summa 23/25

#### [Blocket](https://www.blocket.se/)

1. Learnability 3/5

Sidan är relativt enkel att använda och från startsidan så ser man ganska snabbt vart man söker efter en annons eller lägger in en egen även om det finns mycket information och även reklam annonser som kan störa. För att komma till annonserna väljer man antigen alla annonser eller ett specifikt län. Då kommer man till själva annons-urvalet. Där finns en mängd olika kategorier som man kan komma åt från två olika menyer. Man kan även välja vilken typ av annons man vill se. Är man inte ute efter annonser utan vill ha tag på annan information så finns det flera länkar man kan gå in på från footern, dess är dock mindre synliga. 

2. Efficiency 4/5

Har man lärt sig att använda sidan så kan man snabbt lägga in en annons om det är det man vill. Ska man istället söka efter en annons så tar det lite längre tid att klicka sig fram till rätt kategori, speciellt om det finns många underkategorier. Det går dock snabbare i rull-listan där man kan se alla underkategorier på en gång. 

3. Memorability 4/5

Det är förhållandevis lätt att komma ihåg hur man söker efter annonser och vart man hittar dem. Det som kan vara lite svårt att komma ihåg är alla underkategorier. 

4. Errors 3/5

Det enda som är jobbigt och inte så användarvänligt är att om man har valt ett län och kollar på annonser för det länet och sedan vill byta till ett annat län så måste man gå tillbaka till startsidan om länet inte ligger i ett angränsande län. Skulle man göra ett fel, gå in på fel annons så kan man enkelt gå tillbaka. Men skulle man som sagt gå in på fel län så är steget längre att komma in på samma annonskategori i ett annat län. Det finns även olikheter i hur menyvalen fungerar, ibland måste man klicka på sök-knappen för att ett sökkriterium ska gå igenom och ibland behövs inte det. Byter man kategori av annonser i rullistan så uppdateras inte annonserna som visas automatiskt, vilket man skulle kunna tro. 

5. Satisfaction 4/5

Designen är ganska neutral med en vit/grå färgnyans över sidan. Eftersom huvudändamålet med sidan är att kolla på annonser så är designen anpassad efter det. Det som kan vara störande i mitt tycke är att det finns så många reklam-annonser.

###### Summa 18/25


#### [Svt Play](http://www.svtplay.se/)

1. Learnability 4/5

Webbsidan är lätt att använda. Det finns en meny högst upp och en väl markerad sökruta. På startsidan finns det en mängd olika program som visas, bland annat populära och senaste program. Det finns flera ingångar till programmen. Letar men efter en typ av program så kan man gå in på program och välja en kategori eller söka efter programmet efter a-ö. Man kan även gå in på kanaler för att se vilka kanaler som finns och se vad som sänds just nu. 

2. Efficiency 5/5

När man lärt sig designen är det väldigt lätt att utföra det man vill på sidan. Söker man efter ett speciellt program så är den snabbaste vägen att söka efter programmet i sökrutan direkt från startsidan. Vet man inte vad programmet heter så kan man söka efter det från kategorierna eller genom a-ö. 

3. Memorability 5/5

Det är inga problem att återvända till sidan efter ett längre uppehåll, man kommer snabbt ihåg hur man ska använda den. Designen är mycket självförklarande och navigeringen enkel.

4. Errors 3/5

Skulle man välja fel program eller gå in på fel kategori så det inte svårt att åtgärda det, man kan närsomhelst använda tillbaka knappen för att gå tillbaka till föregående sida. Navigeringen högst upp är också alltid lättåtkomlig. Det som kan vara lite knepigt är om man söker efter ett program som man inte vet vilken kategori det tillhör eller vad det heter. Då kan man antingen gå igenom alla program a-ö eller använda sökrutan. Dock kan sökningen missa program. Jag gjorde ett test och sökte på hästar. Då kom flera olika slags program som har med hästar att göra upp men inte alla. Men varierar men sökorden så kan det inte vara så svårt att tillslut hitta rätt. 

5. Satisfaction 5/5

Webbsidan har en god design som är anpassad efter innehållet. Det passar bra med en mörk design just när det handlar om filmer/tv-program. Navigeringen är enkel och lätt att förstå och navigera i. 

###### Summa 22/25


#### Resultat

1. SL 23/25
2. Fria Tidningen 22/25
2. Svt Play 22/25
3. Blocket 18/25


Analysen är gjord av mig, Maria Dahlberg Montenegro.
