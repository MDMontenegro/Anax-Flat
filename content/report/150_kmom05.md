## Kmom05
<!--===============================-->

#### Berätta kort om erfarenheterna med din undersökning av webbplatsers laddningstid.

Alla webbplatser jag undersökte hade liknande påpekanden om förbättringar som skulle kunna göras.
Det som verkar vara största flaskhalsen enligt PageSpeed på sidornas laddningstid var att det finns både javascript och css-filer som försenar renderingen av sidan. Detta kan fixas genom att filerna laddas asynkront istället, dvs flera filer kan laddas ned på samma gång. En annan sak som jag märkte var att en del webbplatser endast minifierar delar av sin kod till exempel så minifieras html-koden men inte css eller javascript eller tvärtom. Detta kan ju enkelt fixas, verkar bara som det har glömts av eller missats. Det var även flera webbplatser som fick påpekande om att optimera bilder och öka användandet av browser caching. Överlag var webbplatserna som jag testade ganska lika, den som stod ut mest och fick sämst betyg var Elles hemsida. Där verkar de inte ha ansträngt sig så speciellt mycket för att förbättra sidans laddningstid och användbarhet. Som slutsats av det hela tycker jag man kan se att en hel del görs för att förbättra laddningstid och användbarhet men samtidigt så finns det många detaljer kvar som kan förbättras. De flesta webbplatser verkar välja något mellanting och satsar inte fullt ut på användbarheten.

#### Har du några funderingar kring Cimage och dess nytta och features?

Det var väldigt intressant att jobba med Cimage. Det kan vara ett väldigt smidigt och bra verktyg
att använda sig av på en webbplats. Att kunna beskära, optimera och förändra en bild direkt på
server-sidan underlättar och effektiviserar arbetet en hel del. Jag kollade dokumentationen men har inte hunnit gå igenom allt. 

#### Lyckades du uppnå ett bra sätt och en LESS-struktur för att jobba med dina bilder i webbplatsen?

Jag använde figure-element för alla bilder i bloggen och på bild-sidan. Det gick bra att jobba med LESS-strukturen och anpassa bilderna för olika skärmstorlekar. Jag använde media-queries men anpassade de efter små skärmstorlekar första, mobile-first, som jag har gjort tidigare på webbsidan. Jag gjorde vissa ändringar i figure-responsive och la till en class w75  för bilder som tar upp ca 75% av bredden på sidan. Jag fick prova mig fram med bredden för att alla bilder skulle se ok ut vid olika skärmstorlekar och tillslut blev det ok. För bilderna i bloggen använde jag Cimage och kolumner, c1 till c24, för att bestämma bredden på bilderna. Det var väldigt smidigt och ett enkelt sätt att få bilderna att passa in i gridet på sidan. 

#### I extrauppgiften om picture, srcset och sizes, fick du någon känsla för för- och nackdelar med konceptet?

Jag gjorde ingen extrauppgift.

#### Övrigt

Jag gjorde också vissa ändringar i de templates som används för bloggen så att all text blev på svenska. Jag la även till flash-bilden på bloggen.

