## Kmom03
<!--===============================-->

#### Hur känns det att vara styrd till ett vertikalt grid, hämmande eller stödjande?

Det kan ju vara både stödjande och hämmande att vara styrd av ett vertikalt grid. I det här fallet
tyckte jag att det var stödjande. Det gick bra att ändra layouten så att den skulle passa in i
gridet. Det blev bara några få element på sidan som inte riktigt följde gridet men det var främst
pga att de elementen var centrerade. Att bygga upp ett grid med kolumner gick bra tycker jag, om man
har ställt in alla måttenheter som kolumnbredd, gutter etc korrekt efter det grid man använder så
gick det väldigt smidigt att variera layouten med olika antal kolumner. Det tog dock lite tid att
göra om all layout och anpassa efter olika skärmstorlekar. Jag valde även den här gången att göra
layouten efter mobile first, dvs jag anpassade först efter små skärmstorlekar för att sedan göra
ändringar när bredden ökar. Alla stilregler som har med det vertikala gridet att göra la jag i
layout.less.


#### Hur känns det att jobba med ett typografiskt horisontellt/baseline grid, ser du någon poäng med det?

Det typografiska/ horisontella gridet var lite svårare att få till, jag fick göra fler justeringar
lite här och där för att det skulle bli bra. Jag valde att använda 24px som bas. Jag använde en
variabel @magicNumberLayout som jag satte till 1.5em som är lika med 24px och sen använde jag den
överallt där jag behövde justera avstånd mellan element. Jag gjorde också några mindre ändringar i
typography-defaults.less. Bland annat tog jag bort border-bottom på h1 och h2, anpassade padding på
en del element som hade border och anpassade radhöjden på en del element så att de inte skulle
förskjuta gridet. Poängen med ett horisontellt grid är att få elementen linjerade så att det blir en
bra balans. Det är kanske av större vikt om man har mycket text på sidan med många kolumner som
ligger bredvid varandra. Då ser det mycket bättre ut om texten linjerar. Men har man en sida med
lite text så kanske det inte är lika viktigt med ett horisontellt grid.


#### Har du jobbat med liknande layouttekniker sedan tidigare?

Jag har inte jobbat med dessa eller liknande layouttekniker tidigare. Det enda som jag jobbat med är
att anpassa radhöjd, radlängd och storlek på rubriker så att det ger bra läsbarhet. Har även jobbat
med att linjera element vertikalt och horisontellt på sidan men utan att använda liknade tekniker.


#### Du börjar se hur man kan jobba med LESS, kommentarer på det?

LESS känns mer och mer som ett bra verktyg när man ska skriva css. I den här uppgiften var ju LESS
till stor hjälp för att skapa mixins som man kan använda i typografin. Det underlättar även när man
kan skapa variabler som är lätta att återanvända på flera ställen. Jag har ännu inte riktigt börja
använda LESS fullt ut, finns säkert förbättringar jag kan göra i less-filerna men det känns som en
bra början.


#### Hur uppfattade du nivån på detta kmom? Svårt, lagom, många nya begrepp?

Det här momentet tog lite tid att göra. Många nya begrepp och mycket nytt att gå igenom. Men överlag
tycker jag att det gick bra. Jag rensade bort alla css/LESS kod som jag hade sedan tidigare, sparade
bara det som hade med färger att göra. Tyckte det var lika bra eftersom jag behövde göra så pass
mycket ändringar. Svårighetsgraden var ganska svår och det var ett ganska stort hopp i
svårighetsgrad jämfört med förra momentet men jag tycker det är bra att man får lite svårare moment
ibland så man får en utmaning.


