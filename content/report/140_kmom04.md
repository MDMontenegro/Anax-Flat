## Kmom04
<!--===============================-->

#### Hur känner du inför färger och webbplatser? Föredrar du något särskilt ljust, mörkt, färgglatt?

Jag har ingen speciell preferens vad gäller färger på webbplatser. Men jag gillar webbsidor som är
sparsamt designade med inte för mycket grafiska element eller för mycket färger och som har gott om
white space/ negative space. Vad gäller färgerna så tycker jag att ljusa webbplatser passar om det är
en sida som innehåller mycket text och mörka sidor passar bra när det är en sida som visar upp
fotografier/bilder. Färgglada sidor kan också vara att föredra om färgerna bidrar till webbplatsens
övergripande profil, uttryck och stil.


#### Har du funderat på hur webbplatsers färgskala och färgsättning påverkar besökarens känsla av webbplatsen? Bidrar val av typsnitt till den känslan?

Ja jag tror att färgskala och färgsättning inverkar stort på besökarens känsla av webbplatsen. 
Det kan ju vara både av godo och ondo eftersom vilka färger man gillar eller förknippar med vissa
känslor är personligt. Men det finns också vissa generella guider/hänvisningar/regler om hur olika
färger upplevs och vilka känslor som de förstärker. Jag tror också att val av typsnitt spelar stor
roll i hur besökaren upplever webbplatsen och vilken känsla de får av sidan. Även storlek på
typsnittet kan ha inverka på hur webbplatsen upplevs.


#### Hur känns din LESS-struktur så här långt?

Det känns bra, använder mig av fler variabler nu vilket är smidigt. Men förutom det så är det inte 
så mycket funktioner från LESS som jag använder. Det beror också på att mina LESS/css filer inte är 
så stora. Jag valde att skapa en egen stylesheet för varje tema och så ändras den när man byter tema.
I varje temas LESS-fil så inkluderar jag modulerna och base-temat som är själva grunden för webbsidan.


#### Hur valde du att göra med ditt eget default tema?

Jag valde att jobba vidare med det tema som jag hade sedan tidigare. Sidan har ljusa färger med 
inslag av grönt och orange som är något dämpade i sin färgmättnad. Jag valde även att göra om bilden
som jag hade som flash-image. Jag dämpade färgerna på den så att de inte skulle stå ut så mycket och
strida mot de andra färgerna som jag använder för de olika teman.


#### Var det något särskilt som du uppfattade som utmanande i detta kmom?

Det som var mest utmanande var att hinna med allt i tid. Det var ganska omfattande uppgifter. 
Jag kom efter lite i min planering då jag spenderade för mycket tid med att ändra min flash-image.
Det var mitt eget fel och jag skulle inte ha lagt så mycket tid på den då det inte hörde till
uppgiften. Det var roligt att leka lite med färger och prova fram olika färgpaletter men även där
provade jag lite för många variationer innan jag bestämde mig, så uppgiften drog ut på tiden.

