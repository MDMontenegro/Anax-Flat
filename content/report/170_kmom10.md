## Kmom10

#### Uppdrag 1 Analys

Jag gjorde den första analysen om användarvänlighet på hemsidor. De hemsidor som jag valde ut är några av de hemsidor som jag själv använder mest. En del av dem har jag haft med i tidigare analyser men eftersom det skulle vara en annan inriktning på den här analysen så såg jag inget problem i det. Själva analysen finns på min me-sida.



#### Uppdrag webbplats och tema

##### Kund

Jag valde att jobba med kunden Bew Gorp och hittade på en profil som i kort innebär följande;
Bew är en webbdesigner och webbutvecklare med flera års erfarenhet. Hon är baserad i Stockholm men har kunder från hela världen, därför har jag valt att göra hemsidan på engelska. Kunderna består till största del av privata kunder eller småföretagare.
Bew bloggar också och skriver om allt som har att göra med webbdesign och webbutveckling. På about sidan skrev jag en vanlig presentation av Bew så som den skulle kunna sett ut på en riktig portfolio sida.



##### Uppdrag 3 Webbplats

Jag valde att göra en ny installering av anax-flat, tyckte det kändes bäst att göra en ny installering och börja om helt från grunden.Jag började med att lägga till alla sidor som skulle vara med about, blogg och tema sidan. Därefter skapade jag alla undersidor för de olika blogginläggen och för tema-sidan. När alla sidor och delar fanns på plats började jag att skapa layouten på de olika sidorna. Detta genom använda grid-float modulen som jag lade till i theme-foldern. Jag lade till också modulen för responsiva navigering och moduler för typografi. 

Menyn valde jag att ha kvar längts upp och därunder flashbilden. På förstasidan skulle det finns minst två kolumner. Där valde jag att göra två lika stora kolumner bredvid varandra. Jag ordnade layouten för footern och de kolumner som skulle finnas med där. Sedan ordnade jag layouten för bloggen. Jag fixade också den grundläggande responsiviteten med media queries som jag senare ändrat lite i för att passa designen i de olika temana. 

Texterna på sidan har jag skrivit ihop själv, undantag bloggen, med inspirering från andra portfoliosidor. Bilderna på sidan har jag hämtat från freepik och modifierat i efterhand. Det är främst flash-bilderna som jag modifierat och ändrat så att de skulle passa bättre in på sidan. Det stod att hemsidan skulle vara bildrik, men jag ville inte ha en webbsida som är alltför bildrik. Jag använder de bilder som jag tyckte kändes nödvändiga för att framhäva sidans stil och innehåll. I bloggen la jag till några bilder i blogginläggen för att göra dessa lite mer intressanta. Eftersom jag använder stora flashbilder så tyckte jag att det inte behövdes fler bilder på första sidan eller i de andra delarna. 

Logotypen och faviconen skapade jag i Adobe Illustrator. Jag ville ha en ganska enkel logotyp där Bews namn fanns med och använde en sans-serif med ganska runda former och jämna linjer. För att logotypen skulle kunna förknippas med webbdesign/utveckling så lade jag till ett litet kugghjul som man ofta ser för ikoner som har med webbutveckling att göra. För faviconen valde jag att endast använda två kugghjul som jag skapade en ikon av. Provade först med att ha med initialerna bg men det blev för otydligt så jag tog bort bokstäverna.



##### Uppdrag 4-5 Teman

Det första temat som jag skapade var bas-temat. I det så har jag angett den grundläggande strukturen för de olika sidorna och basen för media-queries samt positionerat de olika elementen. Den enda stylen som jag lagt till i det temat är att sätta en bakgrundsfärg och färg på texten, länkar och rubriker. Jag ville inte styla temat mer eftersom det används som bas-tema för de andra temana.

Därefter gjorde jag några skisser på hur custom-temat skulle se ut och började modifiera flash-bilden. Jag använde en bild på en dator som jag behandlade och beskar. Sen la jag in kodsnuttar som jag tiltade diagonalt för att skapa lite mer dynamik i bilden. Jag skapade ytterligare en flash-bild som jag använder i det andra temat. Jag löste det genom att lägga in flash-bilden som en bakgrundsbild i css-koden istället för att lägga en img-tag direkt i html koden. Genom att ha flash-bilden i css-filen så kan jag styra hur bilden ska visas och jag skapade också en mindre variant av bilden som används för mindre skärmstorlek. Jag skapade också två mindre bilder som används på förstasidan i custom temat. Ett kugghjul som är det som används i logotypen och en färgcirkel typ RGB.

Jag gjorde även två varianter av logotypen en med svart text och en med vit text. Detta för att kunna använda olika logotyper i olika teman beroende på vilken färg som passar bäst. För att detta skulle vara möjligt så la jag till ett kodstycke i template filen för headern. Då fick jag även lägga in en länk till båda logotyperna i theme.php. Sedan justerar jag med css vilken bild som ska synas i vilket tema. Jag fixade också så att flash-bilden syns på theme-selector sidan. Jag valde att ta bort breadcrumb på hela webbsidan, tyckte inte att det behövdes eftersom det inte finns så många nivåer i navigeringen. På bloggen och theme-sidan så använder jag en sidomeny som man kan navigera i för att se de olika undersidorna.

För det alternativa temat så ändrade jag positioneringen på en del element t.ex. så är flash-bilden större och ligger direkt i toppen. Jag har även gjort om navigeringen så att den responsiva menyn används hela tiden. I det här temat använder jag även den vita varianten av logotypen så att den ska synas mot bakgrunden. Jag använder också en del andra design element i det här temat och andra färger på bakgrund och text. Sedan valde jag att använda andra fonter.

Eftersom vi inte har gått igenom hur man ändrar i template-filerna, hur man ändrar layouten på bästa sätt, så baseras alla teman på samma grundstruktur. Jag har dock gjort en del små ändringar som jag beskrev ovan i hur innehållet visas. 



#### Genomförande av projekt

Projektet gick bra att genomföra, det var ett roligt projekt och det är något som man kan ha användning av i framtiden om man ska göra sig en egen webbsida/portfolio. Jag stötte inte på några större tekniska problem med projektet utan arbetet flöt på bra. Fick lite problem med att flash-bilden visas annorlunda i Firefox och Google Chrome. När jag provade sidan i Safari så kollapsar inte den responsiva menyn, utan den visas utfälld hela tiden. Jag fick inte det här att fungera tyvärr. 

Det jag lade mest tid på var att utveckla de två temana. Rent tekniskt så var det inga större problem, jag gjorde en del ändringar i hur sidan visas. Men skulle jag ha velat göra mer drastiska ändringar så skulle det troligtvis blivit mer problematiskt eftersom vi inte har gått igenom hur anax-flat är uppbyggt i så stor utsträckning. I det avseendet så var man ju ganska begränsad i själva utförandet av designen för webbsidan.

Som sagt mycket tid gick åt till designen av temana med typsnitt, färger och bilder. Speciellt för det alternativa temat så provade jag mig fram ganska mycket med att använda olika design element så som linjer, skuggor, opacitet innan jag bestämde mig. En av flash-bilderna skapade jag själv och den andra modifierade jag något innan jag använde den, vilket tog lite längre tid än om jag tagit en färdig bild. Jag lade även ganska mycket tid på logotypen och faviconen provade många olika alternativ innan jag tillslut bestämde mig för en av de första alternativen jag gjorde. Jag tycker att projektet var lagom stort och det var ett roligt och användbart projekt att göra.



#### Om kursen

Jag tyckte kursen var bra och lärorik, speciellt användandet av LESS var väldigt bra att börja med. Även om det till största delen var upp till en själv att lära sig genom självstudier. Jag har kanske inte utnyttjat LESS till den grad jag hade kunnat men jag kommer definitivt att fortsätta att använda css preprocessors. Detsamma gäller för Git och GitHub, väldigt bra att ha börjat med även om jag gärna skulle ha sett lite mer fokus just på vad man kan göra med git och vad man har för nytta av att använda GitHub.  Även genomgången av design element och design principer var bra, även om uppgifterna där var något dåligt anpassade just till anax-flat. Eftersom vi inte gått så djupt in på ramverket så var man begränsad i hur man kan göra ändringar i strukturen. Jag gillade även momentet med grid baserad layout, det är bra att kunna skapa en design utifrån ett grid och lära sig hur man kan använda gridet som hjälpmedel i designen. Överlag tycker jag kursen var bra, mycket nyttigt att lära sig och sånt man kommer ha användning för. De olika uppgifterna var varierande med både analys delar och praktiska delar som var lite friare i utförandet.

Kursen får betyget 8/10

